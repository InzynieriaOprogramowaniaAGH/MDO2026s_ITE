# Zajęcia 03

---

# Dockerfiles, kontener jako definicja etapu

Celem zajęć jest zbudowanie oprogramowania w powtarzalnym środowisku CI tak, aby proces był przenośny między ustrojami.

## Zadania do wykonania

### Wybór oprogramowania na zajęcia

* Znajdź repozytorium z kodem dowolnego oprogramowania, które:
	* dysponuje otwartą licencją
	* jest umieszczone wraz ze swoimi narzędziami typu  `Makefile` tak, aby możliwe był uruchomienie w repozytorium czegoś na kształt ```make build``` oraz ```make test```. Środowisko budowania jest dowolne. Może to być `automake`, `meson`, `npm`/Node.js, Maven, NuGet, `dotnet`, `MSBuild`...
	* Zawiera zdefiniowane i obecne w repozytorium **testy**, które można uruchomić np. jako jeden z "targetów" `Makefile`'a. Testy muszą jednoznacznie formułować swój raport końcowy (gdy są obecne, zazwyczaj taka jest praktyka)
* Sklonuj niniejsze repozytorium, przeprowadź *build* programu (doinstaluj wymagane zależności)
* Uruchom testy jednostkowe dołączone do projektu w  repozytorium

### Izolacja i powtarzalność: build w kontenerze

Ponów ww.  proces w kontenerze, interaktywnie.

1. Wybierz obraz kontenera zawierający wymagane przez wybrany program środowisko uruchomieniowe potrzebne do jego zbudowania
1. Wykonaj kroki `build` i `test` wewnątrz wybranego kontenera bazowego. Tj. wybierz "wystarczający" kontener, np ```ubuntu``` dla aplikacji C lub ```node``` dla Node.js
	* uruchom kontener
	* podłącz do niego TTY celem rozpoczęcia interaktywnej pracy
	* zaopatrz kontener w wymagania wstępne (jeżeli proces budowania nie robi tego sam)
	* sklonuj repozytorium
	* Skonfiguruj środowisko i uruchom *build*
	* uruchom testy
2. Stwórz dwa pliki `Dockerfile` automatyzujące kroki powyżej, z uwzględnieniem następujących kwestii:
	* Kontener pierwszy ma przeprowadzać wszystkie kroki aż do *builda*
	* Kontener drugi ma bazować na pierwszym i wykonywać testy (lecz nie robić *builda*!)
3. Wykaż, że kontener wdraża się i pracuje poprawnie. Pamiętaj o różnicy między obrazem a kontenerem. Co pracuje w takim kontenerze?

## Dodatkowe zadania do wykonania

### Docker Compose
* Zamiast ręcznie wdrażać kontenery, ujmij je w kompozycję
### Przygotowanie do wdrożenia (deploy): dyskusje
Otrzymany kontener ze zbudowanym programem może, ale nie musi, być już końcowym artefaktem procesu przygotowania nowego wydania. Jednakże, istnieje szereg okoliczności, w których nie ma to sensu. Na przykład gdy chodzi o oprogramowanie interaktywne, które kiepsko działa w kontenerze.

Przeprowadź dyskusję i wykaż:
* czy program nadaje się do wdrażania i publikowania jako kontener, czy taki sposób interakcji nadaje się tylko do builda
* opisz w jaki sposób miałoby zachodzić przygotowanie finalnego artefaktu
	* jeżeli program miałby być publikowany jako kontener - czy trzeba go oczyszczać z pozostałości po buildzie?
	* A może dedykowany *deploy-and-publish* byłby oddzielną ścieżką (inne Dockerfiles)?
	* Czy zbudowany program należałoby dystrybuować jako pakiet, np. JAR, DEB, RPM, EGG?
	* W jaki sposób zapewnić taki format? Dodatkowy krok (trzeci kontener)? Jakiś przykład?
